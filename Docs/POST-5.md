![](../img/ide.avif)

# Başlıq: IDE nədir?

### IDE nədir:

IDE (Integrated Development Environment - İnteqrasiya edilmiş İnkişaf Mühiti) proqramlaşdırma üçün istifadə olunan bir inkişaf mühitidir. IDE-lər kod yazmaq, redaktə etmək, işə salmaq və test etmək üçün inteqrasiya olunmuş vasitələr toplusu təklif edir.

### IDE komponentləri:

1. **Mətn redaktoru:** Kod yazmaq və redaktə etmək üçün istifadə olunan əsas vasitədir.

2. **Kompilyator və ya İnterpreter:** Yazdığınız kodu maşın dilinə çevirmək və icra etmək üçün istifadə olunur.

3. **Debugger:** Kodda xətaları tapmaq və düzəltmək üçün istifadə edilən vasitədir.

4. **Konfiqurasiya vasitələri:** Proqramların işə salınmadan əvvəl təmizlənməsi və paketlənməsi üçün alətlər.

5. **Versiya Nəzarət Sistemləri:** Kodu saxlamaq və izləmək üçün versiya idarəetmə sistemlərinə inteqrasiya məsələn, Git.

6. **Uzatmalar (Extensions):** Uzatmalar (Extensions) kod mühitini daha da cəlbedici və ya kod yazarkən kodu daha qısa müddətdə yazmağa, səliqəyə salmağa və ya digər işlərinizi daha da sürətli həll etməyə kömək edir. Qısacası kod mühitin də sizin zaman ikinizi ortadan qaldırır.

### Papulyar IDE`lər:

1. **Visual Studio (Microsoft):**

   - **Dil Dəstəyi:** C#, C++, VB.NET, Python, JavaScript, F#, və daha çox.

   - **Platforma:** Windows, macOS.

   - **Təsviri:** Visual Studio, Microsoft tərəfindən hazırlanmış tamamilə funksional bir IDE-dir. Əsasən .NET və C# inkişafı üçün istifadə olunur, lakin bir çox başqa proqramlaşdırma dillərini də dəstəkləyir. O, kodu yazmaq və tərtib etmək üçün alətlər, xəta düzəltmə və test etmə imkanı verir. Ayrıca böyük miqyaslı layihələri idarə etmək və avtomatik kod yaratmaq üçün xüsusi vasitələr təqdim edir.

   - **Xüsusiyyətlər:** İnkişaf etmiş xəta axtarma, avtomatik kod düzəlişləri, git inteqrasiyası, AI köməkçi vasitələri, sürətli tərtib etmə.

2. **Visual Studio Code (Microsoft):**

   - **Dil Dəstəyi:** JavaScript, TypeScript, Python, C++, Java, Go, Ruby və daha çox.

   - **Platforma:** Windows, macOS, Linux.

   - **Təsviri:** Visual Studio Code (VS Code), Visual Studio-nun daha yüngül və açıq mənbəli versiyasıdır. Genişlənə bilən bir kod redaktoru olsa da, geniş pluginlər və uzatmalar vasitəsilə tam bir IDE-yə çevrilə bilir. Əsasən web inkişafı üçün populyardır, lakin bütün populyar dillər üçün pluginlər var.

   - **Xüsusiyyətlər:** Git inteqrasiyası, intelliSense (ağıllı kod tamamlaması), xəta düzəltmə vasitələri, uzantılarla genişləndirilə bilən.

3. **IntelliJ IDEA (JetBrains):**

   - **Dil Dəstəyi:** Java, Kotlin, Groovy, Scala, və daha çox.

   - **Platforma:** Windows, macOS, Linux.

   - **Təsviri:** IntelliJ IDEA, əsasən Java inkişafı üçün dizayn edilmiş, lakin digər dillər üçün də mövcud olan bir IDE-dir. JetBrains tərəfindən hazırlanmışdır və proqramçıların işini asanlaşdırmaq üçün çox güclü avtomatik kod analizi və refaktorinq vasitələrinə sahibdir. Daha böyük layihələrin idarə olunması üçün idealdır və JVM-based dillərlə işlərdə çox güclüdür.

   - **Xüsusiyyətlər:** Refaktorinq vasitələri, versiya nəzarəti inteqrasiyası, kodun analiz edilməsi və optimallaşdırılması, Maven və Gradle dəstəyi.

4. **PyCharm (JetBrains)**

   - **Dil Dəstəyi:** Python.

   - **Platforma:** Windows, macOS, Linux.

   - **Təsviri:** PyCharm, Python inkişafı üçün xüsusi olaraq hazırlanmış bir IDE-dir. Python kodu yazmaq, test etmək və debug etmək üçün güclü tools (alətlər) təqdim edir. Data elmi, web inkişafı və avtomatlaşdırma kimi sahələrdə Python üçün çox geniş istifadə olunur.

   - **Xüsusiyyətlər:** Inteqrasiya edilmiş testləşdirmə, virtual mühit dəstəyi, Jupyter Notebook inteqrasiyası, Django və Flask kimi web çərçivələri (frameworks) üçün dəstək.

5. **Eclipse:**

   - **Dil Dəstəyi:** Java, C++, Python, PHP, JavaScript və daha çox.

   - **Platforma:** Windows, macOS, Linux.

   - **Təsviri:** Eclipse, xüsusilə Java inkişafı üçün populyar olan açıq mənbəli bir IDE-dir. Onun modular strukturu istifadəçilərə müxtəlif proqramlaşdırma dilləri və çərçivələr (frameworks) üçün uzatmalar (Extensions) əlavə etməyə imkan verir. Eclipse, böyük miqyaslı Java layihələri və digər dillərlə də rahatlıqla işləyə bilir.

   - **Xüsusiyyətlər:** Plug-in, extensions (uzatmalar) dəstəyi ilə genişləndirilə bilər, inteqrasiya edilmiş xəta düzəltmə, Git dəstəyi, Maven və Gradle ilə inteqrasiya.

6. **Xcode (Apple):**

- **Dil Dəstəyi:** Swift, Objective-C, C++, C.

- **Platforma:** macOS.

- **Təsviri:** Xcode, Apple tərəfindən hazırlanmış və əsasən macOS, iOS, watchOS və tvOS tətbiqləri inkişaf etdirmək üçün istifadə olunan bir IDE-dir. Xcode, Apple ekosistemi üçün tətbiqlər yazan tərtibatçılar üçün ən yaxşı vasitədir və tam inkişaf dövrü üçün güclü dəstək verir.

- **Xüsusiyyətlər:** Interface Builder (vizual UI dizaynı), Swift və Objective-C kodu üçün güclü avtomatik tamamlanma, inteqrasiya olunmuş simulyatorlar, App Store üçün tərtib vasitələri.

Bu IDE-lərin hamısı müxtəlif layihə tələblərinə və fərdi inkişafçıların ehtiyaclarına uyğun olaraq istifadə edilə bilər. IDE seçimi layihənizdə istifadə edəcəyiniz proqramlaşdırma dilindən və hansı funksionallığa ehtiyacınız olduğundan asılıdır amma əsasən Visual Studio Code (VS Code) istifadə olunur lakin bu nisbidir.

[**_by knvmrt_**](https://github.com/knvmrt)
